## Produktion

Produktion är ett brett koncept som innefattar allt från produktion av en vara (mjölk, bilar osv.) till
tjänster (utbildning, sjukvård). Produktion kan beskrivas som en process som förvandlar
”inputs” (produktionsfaktorer) till ”outputs” (den slutliga varan/tjänsten).

Produktionsfunktion
Beskriver hur produktionsresurser(-faktorer) som till exempel arbetskraft, råvaror och maskiner
kombineras för att nå en viss produktionsnivå.
Q=F(K,L) där Q=kvantitet, K=kapital (maskiner, byggnader) och L=arbetskraft. Denna funktion är
produktionsfunktionen i allmän form, alltså mängden kvantitet beror på olika kombinationer av K och
L. Denna funktion i exakt form kan variera beroende på situationen. Ett exempel på
produktionsfunktionen i exakt form är Q=2KL.
(En enhet K och enhet L ger i detta fall Q=2. Om K=2 och L=2 blir Q=8.)

Kort och lång sikt
Inom produktionen skiljer vi på kort och lång sikt. Under kort sikt hålls minst en produktionsresurs låst
vid en viss nivå (exempelvis K hålls låst medan L kan variera). Under lång sikt är alla
produktionsresurser variabla.
Kort och lång sikt varierar från bransch till bransch. Bedriver du torghandel och behöver expandera
så kan du till dagen efter till exempel ta med ett bord till. Om vi istället tar kärnkraft som exempel så
tar det upp till tio år innan expansion går att nyttja.

Kort sikt
Om vi utgår från produktionsfunktionen Q=2KL och låser kapitalet vid en viss nivå så K 0 =2 Q=2*4L

I detta exempel har vi en linjär produktionsfunktion men oftast gäller att produktionssambandet är
icke-linjärt vilket för oss in på den fantastiska _lagen om marginellt avtagande avkastning._ Detta
innebär att då en resurs ökar och övriga hålls konstanta så ökar produktionen till en början men förr
eller senare så kommer ökningstakten avta i produktionen. Ett bra exempel på detta är att det i långa
loppet inte är hållbart att så på hur mycket gödning som helst på en bit åkermark. Till en början
kommer ökat utsäde generera större skördar men efter ett tag kommer det leda till övergödning av
åkern och skördarna kommer att minska igen. Hade inte detta hänt hade man tekniskt sett kunna
förse hela världen med mat från en liten bit mark vilket som sagt inte är så troligt.


