## Efterfrågan individ och marknad

Det som är viktigt här är att förstå hur vi kan beskriva en individs beteende med hjälp av
indifferenskurvor och budgetlinjer.
Härledning av en individs efterfrågekurva: Om vi antar att priset på en vara X är Px1.
Det optimala valet enligt kurvan nedan ges av tangeringen och är i det här fallet x1. Om
vi lägger in det i ett diagram med pris och efterfrågad kvantitet, så får vi en kurva likt den
nedan. Denna punkt kan sedan överföras till individens efterfrågekurva som då motsvaras
av punkt A. Notera att det är pris och kvantitet i båda diagrammen, även fast det står Y i
ena och P i andra. En individs efterfrågekurva är som marknadens efterfrågekurva, då
den säger vilka kvantiteter konsumenten vill köpa vid olika priser. I nedanstående är ju Y
pris och X en vara, som T ex Hus, salt osv.

Om priset på X (aktuell vara) sänks till Px2, så kommer det optimala valets tangens vara
x2, som vi sedan kan lägga in i vårt efterfrågediagram. Vi gör detta igen och sänker
priset till Px3, och det optimala valets tangens blir då X3, och vi lägger åter in den nya
punkten i vårt andra diagram som då får detta utseende.

All information som vi behöver för att konstruera individens efterfrågekurva finns i
priskonsumtionskurvan. Alltså det diagrammet till vänster. Det man behöver göra för att
gå från priskonsumtionsdiagrammet till efterfrågekurvan är att registrera relevanta pris-
kvantitetkombinationer från PCC (priskonsumtionskurva) som i nedanstående tabell:


Sedan sätter man ”pris-kvantitetsparen”, med pris på ena axeln och kvantitet på den
andra axeln. Med tillräckligt många punkter, så kan vi då generera individens
efterfrågekurva.

Inkomstkonsumtionskurvan: PCC kurvan och den individuella efterfrågekurvan är två
olika sätt att summera hur en konsuments köpbeslut varierar beroende på variationer i
priser. På samma sätt kan man visa effekter av variationer i inkomst. Denna kurva kallas
inkomst konsumtionskurvan, ICC. För att få fram ICC kurvan håller vi preferenser och
relativa priser konstanta och spårar effekterna av förändringen i inkomst. En förändring i
inkomst skiftar budgetrestriktionen utåt. Drar vi en linje genom punkterna där varje
restriktion tangerar indifferenskurvorna så får vi ICC kurvan. ICC kurvan behöver dock
inte alltid bli en rak kurva som i nedanstående exempel.


En inkomstförändring skiftar alltså kurvan. Drar vi en linje igenom de nya punkterna så får
vi ICC kurvan.

Engelkurvan: Jag anser inte att den verkar så viktig, eftersom den inte nämndes på
föreläsningen. Den finns på sidan 99 i boken om ni vill läsa om den.

Normala varor och inferiöra varor:
Normala varor är sådana där efterfrågan kvantitet ökar när inkomsten ökar och
efterfrågad kvantitet minskar när inkomsten minskar. T ex vi handlar mer oxfilé när
inkomsten ökar och mindre när inkomsten minskar.
Inferiöra varor är sådana där efterfrågad kvantitet minskar när inkomsten ökar och
efterfrågan kvantitet ökar när inkomsten minskar. I boken tar de exemplet snabbmat
eftersom det är så billigt med snabbmat i USA, så minskar efterfrågad kvantitet när
inkomsten ökar. Blandfärs kan också vara ett exempel, då vi köper mer nötfärs när
inkomsten ökar. Det handlar alltså mycket om vilka substitutvaror som finns.

Substitutionseffekten och inkomsteffekten:
Substitutionseffekten handlar om att när priset på en vara ökar, minskar benägenheten
att köpa den varan och benägenheten att köpa andra varor ökar. Substitut för varan blir
alltså mer attraktivt att köpa. När priset på ris ökar, så blir vete mer attraktivt.
Inkomsteffekten handlar om att när priset på en vara ökar, minskar den reala inkomsten.
Vi får mindre för våra pengar. För normala varor så minskas benägenheten att köpa varan
när den reala inkomsten blir mindre. För inferiöra varor så ökas benägenheten att köpa
varan när den reala inkomsten minskar.
En prisökning på vara x i exemplet nedan gör att optimum (det mest gynnsamma) ändras
från Y0,X0 till Y1,X1.


Det vi vill göra är att se effekten av förändringen av det relativa priset men hålla den
reala inkomsten konstant. Det vi gör i modellen är att lägga in en ny budgetlinje, den
streckade. Denna linje har samma lutning som motsvarar det nya priset på X. Men den
tangerar den ursprungliga indifferenskurvan. Ändringen från X0 till X ́1 är det som kallas
S-effekten, och innebär i det här fallet att priset på varan ökar, vilket minskar efterfrågad
kvantitet av varan.

Jämför vi punkten vid den streckade linjen vid X ́1 med den riktiga budgetlinjen efter
prisökningen, så får vi inkomsteffekten. Det vi ser är effekten av förändringen av den
reala inkomsten, men håller det relativa priset konstant. Motsats till S-effekten. Båda
budgetlinjerna har samma lutning och därmed samma relativa pris. Ändringen från X ́1
till X1 är alltså inkomsteffekten.

Det vi har gjort är alltså att gått från X0 till X1 men delat upp förflyttningen i två delar
som utgörs av inkomst och substitutionseffekten. Så prisökningen på vara X leder till att
konsumtionen minskar från X0 till X1. Den totala minskningen i konsumtionen av vara X
är alltså substiutionseffekten + inkomsteffekten.

S-effekten är alltid negativ vid en prisökning på egna varan och positiv vid en
prissänkning på egna varan. Inkomsteffekten är så att man konsumerar mer när den reala
inkomsten ökar (prissänkning) och mindre när den reala inkomsten minskar (prisökning).
Detta gäller vid normala varor. Vid inferiöra varor är det tvärtom.
Nedan kurva visar effekterna vid en prissänkning, alltså tvärtom av det vi gick igenom
ovan. Vi rör oss alltså åt andra hållet i kurvan. Exempel som vi har tagit upp här utgår
från att vi behandlar normala varor.


Utöver normala varor och inferiöra varor så finns det även Giffen-varor. En giffen-vara är
en vara vars efterfrågan stiger, då priset ökar. Men i praktiken är det väldigt svårt att finna
exempel på Giffen-varor, och därför tar vi inte med något grafiskt exempel. Det exempel
som dock oftast används är potatis i ett fattigt land. När priset på basvaran potatis ökar
blir marginalerna knappare och man tvingas då ersätta andra varor med ännu mer
potatis, då potatis anses viktigare än andra varor.

Varför bryr vi oss om S och inkomst effekter? Storleken och tecknen ger oss mycket
värdefull information. T ex om det är en normal vara vet vi att efterfrågan kommer att
minska när priset stiger. Både S-effekten och inkomsteffekten går då åt samma håll. Om
det inte är en normal vara så vet vi inte effekten. Arbetsmarknaden är den marknad där
effekterna är av störst intresse. Framförallt när det gäller skattesänkningar på
arbetsutbud. Men detta kommer att komma i senare kapitel.

Effekter av prisförändring vid nära och inte nära substitut:
När en prissänkning på X genomförs, så leder det till en viss minskning av efterfrågan på
Y, då efterfrågan på X går upp. Detta gäller när Y inte är ett nära substitut. Det man ska
kika efter i nedanstående figur för att förstå detta är inte att kolla på interceptet på Y
axeln. En prisförändring på X i det här fallet leder endast till att lutningen på
budgetrestriktionen ändras. Det vi ska kika på är var den nya restriktionen tangerar den
nya indifferenskurvan. Som vi ser så tangerar den nya restriktionen längre ner än vad den
ursprungliga gör. Vid X 2 har alltså en liten minskning i efterfrågan på Y skett. Att
efterfrågan minskar lite är för att varorna inte är nära substitut.

När Y och X är nära substitut så ger en prissänkning på X en större effekt på Y. Den nya
restriktionen tangerar den nya indifferenskurvan betydligt längre ner, vilket innebär att
vid X2 så är det betydligt längre ner på Y-axeln. Så Y påverkas alltså mer vid nära
substitut. Förändringen i lutningen på den nya restriktionen är den samma, men
indifferenskurvorna ser annorlunda ut, vilket förklarar skillnaden.


Från en individs efterfrågan till den aggregerade efterfrågan på en vara:
Den totala efterfrågan är summan vad de enskilda individernas efterfrågan. Så total
efterfrågan beror även på antalet individer. I nedanstående bild så får vi en bild av
efterfrågande kvantiteter vid olika prisnivåer. Summerar vi varje led, så får vi den totala
efterfrågade kvantiteten vid varje prisnivå. Detta kan sedan överföras till ett diagram över
marknadens efterfråga vid olika prisnivåer. Vid priset 70 är efterfrågan 0, vid priset 60 är
efterfrågan 5 osv. Summan av individernas efterfrågan = total efterfrågan.

Vi har tidigare använt oss av algebraiska uttryck för individens efterfrågekurvor. Vi kan
även använda dessa för att uttrycka den totala efterfrågan. OM vi antar att alla individer
på marknaden har samma efterfrågekurva och det finns n stycken individer så blir den
totala efterfrågan: nQi där Qi är en enskilds individs efterfrågan.
Exempel från föreläsning:

Elasticitet: Elasticitet är ett kvantitativt mått för hur köpbeslut påverkas av variationer i
pris. Det finns olika typer av elasticiteter men det vi ska fokusera på är priselasticitet som
definieras som: Den procentuella förändringen i den efterfrågade kvantiteten av en vara
som resulterar av en 1-procentig förändring i priset.
Hur mycket efterfrågan och utbud förändras har ibland stor betydelse som vi har sett.
Elasticitet är alltså ett mått på detta. Elasticitetsbegreppet uttrycks i procentuella
förändringar som gör det lätt att tolka och lätt att jämföra olika marknader och varor.


Efterfrågelasticiteter kan ha med pris, inkomst eller korspris att göra. Men det som vi ska
lägga fokus på som sagt är priselasticitet.
Efterfrågans priselasticitet visar alltså efterfrågans priskänslighet och uttrycks som en kvot
mellan den procentuella förändringen av den efterfrågade kvantiteten och den
procentuella förändringen av priset. Oftast är priselasticiteten negativ, en prisökning
leder till efterfrågeminskning och vice versa.

Om Q(kvantitet) och P(Pris) är dagens nivåer, och Delta Q och Delta P är förändringen, så
kan vi även skriva elasticitetsuttrycket som:

Vi skiljer mellan inelastisk efterfrågan och elastisk efterfrågan. När den absoluta
procentuella förändringen av efterfrågan är mindre än den absoluta procentuella
förändringen av priset, så är efterfrågan inelastisk. Elasticiteten är då mellan noll och
minus 1.
Efterfrågan är elastisk när den absoluta procentuella förändringen av efterfrågan är större
än den absoluta procentuella förändringen av priset, dvs när elasticiteten är mindre än
minus 1.

Det finns dock några specialfall.
Helt inelastisk efterfrågan: är när efterfrågad kvantitet inte alls påverkas av priset.
Helt elastisk efterfrågan: Vid en liten ökning av priset blir efterfrågan 0.

Dessa förhållanden går dock nästan inte att finna i den verkliga marknaden.


Vi pratar även om när något är enhetselastiskt som är det samma som att elasticiteten
är minus 1. I boken fann jag att följande vara var enhetselastisk vara:

Vi kan skriva om uttrycket för elasticiteten till:

Annorlunda uttryckt så är Delta Q/Delta P lika med derivatan av efterfrågefunktionen (Q
som en funktion av P) med avseende på priset:

Detta verkar väldigt komplicerat, men gör man en uppgift rörande detta så är det inte
jättesvårt bara man håller reda på att elasticiteten är :

Det vi kan göra när vi har kommit fram till uttrycket i ovanstående exempel:


Är att lägga in olika priser i funktionen. Sätter vi priset till 10, alltså P=10, så får vi att
elasticiteten är – 0,25. Fortsätter vi att göra detta med olika prisnivåer kan vi
sammanställa en tabell, och vi kan då se att elasticiteten varierar:

Vid ett högt pris är denna funktion elastisk och vid ett lågt pris inelastiskt. I just denna
funktion är enhetselasticiteten vid priset 25, då elasticitet = -1. Nivån på elasticiteten ger
oss information om vilken effekt som en prisförändring har på de totala utgifterna.

Totala utgifter = PxQ. Om totala utgifter ökar eller minskar när priserna förändras beror
på de procentuella förändringarna i pris och kvalité. Om efterfrågan är elastisk, så är den
absoluta procentuella förändringen av kvantiteten större än den absoluta förändringen av
priset. Stiger priset kommer de totala intäkterna att minska, vilket är det samma som att
den aktuella varan är priskänslig. Intäkterna som genereras från prishöjningen överstiger
alltså inte de intäkter som går förlorade genom en mindre efterfrågad kvantitet. Om
efterfrågan är inelastisk så är den absouluta förändringen av kvantiteten mindre än den
absoluta procentuella förändringen av priset. Stiger priset så kommer de totala
intäkterna att öka. Intäkterna blir större eftersom prisökningen leder till högre intäkter än
de intäkter som går förlorade genom att vi säljer en mindre kvantitet.

Den generella regeln för prisminskningar är att en prisminskning kommer att öka totala
intäkter, om absolutvärdet av priselasticiteten för efterfrågan är större än 1. (mindre än -1,
Elastiskt). En annan regel är att en prisökning kommer leda till ökade intäkter om
absolutvärdet av priselasticiteten är mindre än 1. ( Större än -1, Inelastiskt)

Relationen mellan elasticitet och totala utgifter visas i relationen mellan nedanstående
diagram. För varje kvantitet i efterfrågediagrammet visar den nedre kurvan motsvarande
totala utgifter. Utgifterna startar som 0 när Q=0. Maximala utgifter är när kvantiteten är i
mittpunkten i det övre diagrammet vid M. Så de högsta totala utgifterna samt intäkterna
nås alltså när vi når enhetselasticitet.

Detta gäller:
Vid elasticitet: En prisminskning ökar totala utgifter, och en prisökning minskar.
Vid enhetselasticitet: Är totala utgifter maximala.
Vid inelasticitet: En prisminskning minskar de totala utgifterna, och en prisökning ökar
dem.


Faktorer som påverkar priselasticiteten:

- Tillgängliga substitut: Om det finns närliggande substitut är det enkelt att gå
  över till dessa när priset ökar = elastisk efterfrågan.
- Budgetandel: Varor med låg budgetandel är vi inte lika vaksamma på
  prisförändringar på. Så i praktiken kan vi vara mindre priskänsliga = inelastisk
  efterfrågan. T ex salt är vi inte jätte uppmärksamma när det sker prisförändringar,
  då salt har en extremt liten post i vår budget.
- Inkomsteffekten. Om inkomsteffekten är stor är man mer priskänslig.
- Tiden! Det kanske inte finns tillgängliga substitut på kort sikt, men på längre sikt
  kan det uppstå.

Vi nämnde i början också att det finns andra elasticiteter än efterfrågans priselasticitet.

Efterfrågans inkomstelasticitet definieras som:

Inkomstelasticiteten är positiv för normala varor och negativ för inferiöra varor. Varor med
en inkomstelasticitet större än 1 kallar vi för lyxvaror. Varor med en inkomstelasticitet
mellan 0 och 1 kallar vi för nödvändiga varor. Inkomstelasticitet visar alltså hur efterfrågan
påverkas av förändringar i inkomsten. (Hittar inte så mycket mer information än denna)

Efterfrågans korspriselasticitet definieras som:

Korspriselasticiteter kan vara positiv eller negativ. Om den är positiv så ger ett ökat pris
på en annan vara en ökad efterfrågan på ”vår” vara. De två varorna är substitut.
Om den är negativ så ger ett ökat pris på en annan vara en mindre efterfråga på ”vår”
vara. De två varorna är då komplement.
Korspriselasticitet är alltså ett mått på hur efterfrågan på en vara påverkas av en
prisförändring på en annan vara.


